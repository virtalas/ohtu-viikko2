Lean primer (Craig Larman, Bas Vodde)

Lean-ajattelu on alun perin Toyotan käyttämä tuottamis- ja kehitysmalli. Se pyrkii toimittamaan asiakkaalle parhaimman mahdollisen tuotteen lyhimmässä ajassa keskittymällä vertauskuvallisesti viestijuoksussa kapulaan juoksijoiden sijaan. Lean-ajattelua toteutetaan ja siirretään eteenpäin alaistensa työn hallitsevien ja samalla opettajina toimivien, työn äärellä läsnä olevien esimiesten avulla. Ihmisten kunnioitus ja jatkuva parantaminen ovat lean-ajattelun peruspilareita, joilla saadaan aikaan pienisyklinen, kokeiluja ja kyseenalaistamista vahvistava ilmapiiri, joka johtaa jatkuvasti ja loputtomasti itseään ja toisiaan parantaviin, turhia vaiheita poistaviin tuotannon ja kehityksen osiin.

